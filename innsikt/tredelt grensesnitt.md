Oversikt. Chat. Fortløpende resultat. I verden av grensesnitt for KI-chatter er det de tre fasene/stegene som går igjen. Du har oversikten på venstre side. Chatten i midten, hvor du starter med en løs tanke, og spisser det gradvis inn i det som blir resultatet ditt. Her kan du se et eksempel fra ChatGPT:

![Eksempel på tredelt grensesnitt i ChatGPT](../images/Pasted%20image%2020251215063759.png)

Oversikten og chatten har blitt mer og mer etablerte bruksmønstre de siste årene. Oversikten viser en historikk over tidligere samtaler eller tråder, hva enn du vil kalle det. Chatten er der du skriver fram og tilbake med språkmodellen du har valgt. Det resultatet på høyresida derimot, som oppdateres fortløpende, det er nytt. 

I ChatGPT (OpenAI) heter det "Canvas". I Claude (Anthropic) heter det "Artefacts". De fungerer litt ulikt, men essensen er det samme. Eksempelet nedenfor er fra Claude:

![Eksempel på tredelt grensesnitt i Claude](../images/Pasted%20image%2020251215063730.png)

Det som er felles med alle tilnærmingene er at de enten samler resultatene fra chatten, f. eks hvis du skriver en artikkel som denne, eller at forslag på kode skrives ut foran øya dine, grafer lages basert på tallene du har gitt i chatten også videre. Eksempelet under er fra Notebook LM fra Google:

![Eksempel på tredelt grensesnitt i Notebook LM fra Google](../images/Pasted%20image%2020251215063630.png)

En KI-chat blir fort rotete hvis du ikke har en måte å ta vare på de gode svarene. En setning her, og en setning der. Sånn klipper du og limer sammen det endelige resultatet ditt. Det første svaret du får er sjeldent det beste, og det siste svaret mangler kanskje noen viktige punkter som har blitt nevnt tidligere.

Derfor er det et behov for å spare på ting underveis, og samle det. Optimalt sett markerer du teksten du vil ta med deg videre fra chatten, på samme måte som du guler ut noe i en bok, samtidig som det listes opp i panelet på høyresida. Du tar [notater](notater.md).

I notatene dine må du ha mulighet til å redigere teksten.

Det tredelte grensesnittet er ingen fasit. Samtidig er det spennende å se at det dukker opp mønster for hvordan vi bruker kunstig intelligens for å generere tekst blant annet.
