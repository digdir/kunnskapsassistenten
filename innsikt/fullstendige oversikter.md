### Behovet for fullstendige oversikter

Vi ser at flere av brukerne våres har spørsmål som er tilnærmet dette eksempelet:

> *Kan du gå gjennom samtlige årsrapporter, tildelingsbrev og evalueringer etter 2023 og lage en liste over samtlige utfordringer nevnt under begreper som økonomistyring, internkontroll, etatsstyring, virksomhetsstyring, tilskuddsforvaltning, stønadsforvaltning, brudd på økonomiregelverket, merknader fra Riksrevisjonen.*
> 
> *Sammenstill dette i en tabell hvor begrep om antall tilfeller og år fremgår. I tillegg en stikkordsliste med en omtale av den enkelte utfordring som omtaler hvilke etater som har denne utfordringen.*
> 
> *Det er kun aktuelt å se på statlige virksomheter og departement.*

Dette har vi omtalt som en "ambisiøs bestilling" til Kunnskapsassistenten.

I det spørsmålet ville det nemlig vært 1158 relevante dokumenter (sjekka på Kudos). Det er også 8 ulike faktorer som skal vurderes (økonomistyring, internkontroll, etatstyring osv.), i tillegg til at språkmodellen eller systemet i sin helhet, må være inneforstått med hva som telles som en utfordring innenfor hver virksomhet (som sannsynligvis vil være avhengig av hovedinstruksen deres). 

Og når det kommer til virksomheter ville det vært totalt 191 virksomheter og departementer som ville vært relevant for spørsmålet.

Dette er ikke et unntak fra én person, men heller en trend vi har sett over tid.

### Eksempel

Sammen med 10-15 av pilotdeltagerne diskuterte vi dette behovet for fullstendige oversikter, i en workshop i juni 2025. For å illustrere hva svaret på spørsmålet ovenfor ville innebært lagde vi et utkast i Excel, som tar høyde for alt som nevnes (samtlige virksomheter, i tillegg til de ulike faktorene de skulle vurderes på som her er fordelt på ulike faner).

![Eksempel få resultatet fra en ambisiøs bestilling](../images/Pasted%20image%2020251215062931.png)