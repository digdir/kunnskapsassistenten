
> [!NOTE] Verdt å merke seg
> Disse retningslinjene ble skrevet rundt november 2024. På dette punktet var det begrenset funksjonalitet, og ingen testbrukere i produksjonsmiljøet.

## Retningslinjene

1. Du skal ikke lure på hva som foregår, og hvis det er noe som har gått skeis, eller tar unormalt lang tid, skal du få beskjed om det
2. Det er bedre at Kunnskapsassistenten sier “Jeg vet ikke”, i stedet for noe som kan være feil
3. Du må ikke være god til å “prompte” for å få gode og relevante svar
4. Kunnskapsassistenten skal spille deg god, og styre samtalen hvis det trengs
5. KI skal kun brukes der det er genuint nyttig, og et mer “vanlig” bruksmønster/grensesnitt for å definere rammene for samtalen
6. Kunnskapsassistenten skal være klar over sin egen rolle, og tydelig på hvilke dokumenter den er trent opp på
7. Du skal føle deg trygg på at informasjonen stemmer

## Bakgrunnen

For å kunne ta kjappere vurderinger framover, når vi lurer på om vi skal gjøre det ene eller andre, når det kommer til å definere funksjonalitet, lagde vi noen retningslinjer for Kunnskapsassistenten. Som om Digdir snakker direkte til sluttbrukeren, for å styre forventningene til bruken av tjenesten.
   
Det er basert på tidligere samtaler vi har hatt, og "best practice"-tankegang rundt bruken av KI, men vil også være noe som må fortsette å utvikles over tid.